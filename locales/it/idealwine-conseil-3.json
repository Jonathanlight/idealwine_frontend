{
  "seo": {
    "title": "Investire nel vino - iDealwine",
    "description": "Investire nel vino: da dove iniziare? Per guidarti nelle tue scelte di investimento, iDealwine ti offre diversi strumenti per rimanere\nsempre aggiornato sulle ultime tendenze del mercato dei fine wines."
  },
  "ariane1": "Home",
  "ariane2": "Investire nel vino",
  "h1": "IL VINO COME INVESTIMENTO:",
  "h1-2": "DA DOVE INIZIARE?",
  "h4": "Per guidarti nelle tue scelte di investimento, iDealwine ti offre diversi strumenti per rimanere sempre aggiornato sulle ultime tendenze del mercato dei fine wines",
  "btn1": "Il Barometro iDealwine",
  "btn2": "Gli indici iDealwine",
  "btn3": "La newsletter iDealwine",
  "btn4": "Report mensili (FR)",
  "t1": "ACQUISTARE VINI PER PASSIONE, MA ANCHE COME INVESTIMENTO",
  "p1": "Noi di iDealwine crediamo fermamente che sia possibile conciliare la propria passione per il vino con l’investimento finanziario. La nostra esperienza di lunga data nell’universo dei fine wines, con il tempo ci ha permesso di constatare che acquistare dei vini con il solo scopo di investire può risultare rischioso, e questo per due motivi: da un lato si tratta di una scelta che si allontana dai principi della vera passione per il vino, dall’altro lato acquistare un vino che non apprezziamo e di cui non sappiamo nulla si rivela, nella maggior parte dei casi, un cattivo investimento. Il miglior consiglio che possiamo dare a chi decide di investire in questo settore, è quello di acquistare dei vini che prima di tutto ci colpiscono. La costante ricerca di quelli che per ciascuno di noi possono essere i migliori vini al mondo, col passare del tempo ci porterà ad avere una conoscenza approfondita del mondo del vino: saremo sempre portati a scoprire nuove regioni viticole e i loro più importanti produttori, nonché a rimanere sempre aggiornati sull’attualità, sugli astri nascenti del mondo del vino e sulla qualità delle annate. Per quest’ultimo punto risulta fondamentale coltivare le proprie connessioni, andando alla conoscenza dei produttori e di altri appassionati, ma, soprattutto, bisogna essere curiosi e non smettere mai di degustare e di andare alla ricerca di nuove tenute. Se per caso, in un futuro, i nostri gusti dovessero cambiare o se dovessimo aver bisogno di far spazio in cantina, allora, in quel momento, potremmo decidere di vendere una parte o l’integralità della nostra collezione. <br><br>In sintesi, la nostra consolidata esperienza nel mondo dei vini pregiati, ci ha confermato diverse volte che i migliori affari in questo settore non sono realizzati da coloro che considerano il vino solo come un investimento. Al contrario, i migliori investimenti vengono realizzati dai veri intenditori che, travolti dalla loro passione, per anni hanno riempito le loro cantine con tanta cura e ad un certo punto decidono di liberarsi di una parte dei loro vini e di metterli a disposizione di altri appassionati.<br><br>",
  "t2": "RIMANI AGGIORNATO SULLE NOVITÀ E SULLE TENDENZE RIGUARDANTI IL MERCATO DEI FINE WINES GRAZIE A IDEALWINE",
  "p2": "iDealwine da diversi anni mette a disposizione di tutti gli appassionati diversi strumenti che permettono di prendere le proprie decisioni in materia di investimento. In qualità di leader ed esperti del mercato, siamo in grado di analizzare con precisione le tendenze dell’universo dei Grand Cru e di pubblicare l‘ Indice iDealwine®, uno strumento essenziale per poter scoprire e monitorare il valore reale di un vino nel corso del tempo. Questo indice viene costantemente aggiornato e si basa su un eccezionale archivio di oltre 3 milioni di risultati di vendite all'asta, registrati a partire dal 1992. Attualmente gli iscritti sul sito possono consultare gratuitamente il valore di oltre 126.000 vini. <br><br> A lungo termine, i profitti derivanti dalla vendita della propria collezione possono rivelarsi significativi, come dimostra l’aumento di valore di alcuni vini e l’evoluzione degli Indici iDealwine negli ultimi anni.",
  "h2-10-conseil": "10 CONSIGLI PER INVESTIRE CON SUCCESSO",
  "li-1": "Leggere con attenzione le guide dei vini nonché i magazine di settore poiché realizzano spesso degli approfondimenti sui produttori o su una regione in particolare. Sono proprio questi strumenti che ci permettono di individuare gli astri nascenti del mondo del vino, i vini preferiti degli intenditori, denominazioni alla ribalta e tanto altro",
  "li-2": "Abbonarsi a riviste di settore (Gambero Rosso, Civiltà del Bere, Pambianco Wine&Food, WineCouture, Wine Meridian…) e seguire con attenzione le valutazioni della critica (Antonio Galloni, Jancis Robinson, James Suckling, The Wine Advocate, Wine Spectator...)",
  "li-3": "Leggere assiduamente il Blog iDealwine (disponibile in lingua inglese e francese) e in particolare i report mensili delle aste per restare sempre aggiornato sulle ultime tendenze del mercato",
  "li-4": "Scoprire e leggere minuziosamente il Barometro iDealwine, un report pubblicato su base annua e contenente un’analisi dettagliata sul mercato dei fine wine e sulle loro principali tendenze nelle vendite all’incanto",
  "li-5": "Cercare di ritagliarsi del tempo libero per visitare le cantine e conoscere personalmente i produttori",
  "li-6": "Variare i propri acquisti e cercare di spaziare in termini di regioni, annate, produttori e stili di vino",
  "li-7": "Dare priorità ai vini da invecchiamento: in termini di investimento bisogna sempre puntare su vini che possono essere conservati a lungo. I benefici vengono generalmente realizzati a partire dai 5 agli 8 anni che seguono la data di acquisto",
  "li-8": "Conservare i vini nelle migliori condizioni, prestando attenzione alla temperatura, al livello di umidità, nonché all’assenza di luce e di vibrazioni",
  "li-9": "Rivolgersi a persone e società di fiducia per l’acquisto o la rivendita dei propri vini",
  "li-10": "Vivere la propria passione assaggiando costantemente nuovi vini, condividendo e mettendo a confronto le proprie scoperte e opinioni con altri amanti del vino, in modo da perfezionare le proprie conoscenze",
  "h2-derniere-pub": "GLI ULTIMI REPORT SUL MERCATO DELLE ASTE PUBBLICATI DA IDEALWINE",
  "LinkBarometre": "/it/compra-un-vino/B2110149-759-1-bottiglia-iDealwine-Auction-Barometer-2024-English-Version-Altro"
}
